# -*- mode: mandoku-view -*-
#+TITLE: 成之聞之
#+DATE: 2016-05-31 17:12:50
#+PROPERTY: CH_ID KR2p0024
#+PROPERTY: CAT 8,竹簡帛書II
#+PROPERTY: BASEEDITION CHANT
#+PROPERTY: WITNESS chant
#+PROPERTY: JUAN 4

** 四
<pb:KR2p0024_GD-ch_004-1a>¶
是以知而求之不疾，¶
其去人弗遠矣。¶
勇而行之不果，¶
其疑也弗往矣。¶
是故凡物在疾之。¶
《君奭》曰「惟冒丕單稱德」何？¶
言疾也。¶
君子曰：¶
疾之，¶
行之不疾，¶
未有能深之者也。¶
勉之遂也，¶
強之工也，¶
申之揜也，¶
詞之工也。¶
民孰弗從。¶
形於中，¶
發於色，¶
其誠也固矣，¶
民孰弗信。¶
是以上之恒¶
務，¶
在信於眾。¶
《冏命》曰：¶
「允師濟德。」¶
何？¶
此言也，¶
言信於眾之可以濟德也。¶

